---
title: 'ທິດສະດີຂອງ Semiconductor ແລະ ປະເພດຂອງ Semiconductor'
date: 2024-05-10
permalink: /posts/2024/04/semiconductor-theory/
tags:
  - ຄວາມຮູ້
  - ວິສະວະກຳວັດສະດຸ
author: "Pinkeo KKPM"
---

>ຫາກພິຈາລະນາຄວາມສາມາດໃນການນຳກະແສໄຟຟ້າແບ່ງອອກເປັນ **3** ປະເພດ
>1. ສະນວນ ແມ່ນວັດສະດຸປະເພດທີ່ບໍ່ນຳກະແສໄຟຟ້າ
>2. ຕົວນຳ ແມ່ນວັດສະດຸທີ່ນຳໄຟຟ້າໄດ້ດີ
>3. ວັດສະດຸເຄິ່ງຕົວນຳ (ເຊິ່ງວັດສະດຸເຄິ່ງຕົວນຳນີ້ແຫຼະເນາະທີ່ເຮົາຈະມາລົງເລິກໃນມື້ນີ້) ວັດສະດຸເຄິ່ງຕົວນຳ ຄືວັດສະດຸທີ່ນຳໄຟຟ້າໄດ້ ແລະບໍ່ໄດ້ເທົ່າກັບຕົວນຳເມື່ອຢູ່ໃນສະພາບ**ບໍລິສຸດ**

>ວັດສະດຸເຄິ່ງຕົວນຳ semiconductor ເປັນວັດສະດຸທີ່ມີຄຸນສົມບັດໃນການນຳໄຟຟ້າຢູ່ລະຫວ່າງຕົວນຳ ແລະຊະນວນ ຖືກນຳໄປໃຊ້ເຮັດເປັນອຸປະກອນເອເລັກໂຕຣນິກຫຼາຍຢ່າງເຊັ່ນ chip  ຫຼື ຊີພີຢູ ທີ່ເປັນຕົວປະມວນຜົນທີ່ສຳຄັນທີ່ສຸດຂອງຄອມພິວເຕີ



ວັດສະດຸເຄິ່ງຕົວນຳຖືກນຳໃຊ້ໃນ Rectifier (ວົງຈອນດັດກະແສ)ຕັ້ງແຕ່ປີ ຄສ 1847 ອີໜຶ່ງສະຕະວັດຕໍ່ມາ Bardeen ,Brattain ແລະ Shockley  ໄດ້ຄິດຄົ້ນທຣານຊິສເຕີ[^4]ໄດ້ສຳເລັດໃນປີ 1947 ສານເຄິ່ງຕົວນຳກໍໄດ້ຮັບຄວາມນິຍົມ ຖືກນຳມາໃຊ້ຢ່າງກ້ວາງຂວາງ ແລະເປັນບາດກ້າວໜຶ່ງແຫ່ງຄວາມກ້າວໜ້າໃນວົງການເອເລັກໂຕຣນິກ




### ວັດສະດຸເຄິ່ງຕົວນຳສ້າງມາຈາກຫຍັງ?

ວັດສະດຸເຄິ່ງຕົວນຳເຮັດມາຈາກທາດທີ່ມີຈຳນວນ ເອເລັກຕຣອນອິດສະຫຼະ ຢູ່ໜ້ອຍ ທີ່ນິຍົມໃຊ້ແມ່ນທາດ **ຊິລິຄອນ Si (silicon)** ແລະ **ເຈິມານຽມ Ge (Germanium)** ນອກຈາກນັ້ນຍັງໃຊ້ທາດທີ່ຢູ່ໃນກຸ່ມໃກ້ຄຽງເຊັ່ນ **B (boron)  As (Arsenic) Sb (Stibium) Te (tellurium)** ໃນການປຸງແຕ່ງ Si ແລະ Ge ເພື່ອໃຫ້ໄດ້ທາດປະສົມໃໝ່ທີ່ມີຄຸນສົມບັດສະເພາະເພື່ອໄປໃຊ້ເຮັດເປັນວັດສະດຸເຄິ່ງຕົວນຳ.



> ຊິລິຄອນ ແລະ ເຈີມານຽມມີ**ວາເລັນ**[^1] ອີເລັກຕຣອນ 4 ຕົວ ແຕ່ອີເລັກຕຣອນທັງໝົດຈະບໍ່ເທົ່າກັນໂດຍຊິລິຄອນຈະມີອີເລັກຕຣອນທັງໝົດ **14** ຕົວ ສ່ວນເຈີມານຽມມີ **32** ຕົວ 




ວັດສະດຸເຄິ່ງຕົວນຳ ຖືກນຳໄປໃຊ້ໃນການສ້າງອຸປະກອນເອເລັກໂຕຣນິກແທນການໃຊ້ຫຼອດສູນຍາກາດ[^3]

ຂໍ້ດີຂອງການໃຊ້ສານເຄິ່ງຕົວນຳໃນການຜະລິດອຸປະກອນເອເລັກໂຕຣນິກແມ່ນ ເຮັດໃຫ້ອຸປະກອນມີຂະໜາດນ້ອຍ ນຳ້ໜັກເບົາ ບໍ່ຕ້ອງໃຊ້ຄວາມຮ້ອນໃນການອຸ່ນໃສ້ຫຼອດ ມີຄວາມທົນທານ ກິນໄຟໜ້ອຍ ແລະລາຄາຖືກ

> ບໍລິສັດໃຫຍ່ໆທີ່ຜະລິດ semiconductor ສ່ວນຫຼາຍຈະຢູ່ໄຕ້ຫວັນ **TSMC of Taiwan**, ອະເມຣິກາ **Intel** ແລະເກົາຫຼີ **Samsung**






---

# 2. ປະເພດຂອງວັດສະດຸເຄິ່ງຕົວນຳ

## ປະເພດຂອງສານເຄິ່ງຕົວນຳ

ສານເຄິ່ງຕົວນຳມີ **2** ປະເພດຄື:
1. **Single-crystal**: ສານເຄິ່ງຕົວນຳບໍລິສຸດເຊັ່ນ Si ແລະ Ge (ສານເຄິ່ງຕົວນຳບໍລິສຸດນີ້ເນາະຄືທາດເຄິ່ງຕົວນຳທີ່ຍັງບໍ່ໄດ້ເຕີມສານເຈືອປົນ ຫຼື(doping) ໃດໆລົງໄປໃນທາດ)
2. **Compound-crystal**: ສານເຄິ່ງຕົວນຳບໍ່ບໍລິສຸດ ເຊັ່ນ **GaAS(gallium arsenide), CdS(Cadmium sulfide ຊຸນຟົວ)** ແລະຍັງມີທາປະສົມອື່ນອີກເຊັ່ນ **GaN(Gallium nitride), GaAsP(Gallium Arsenide Phosphide)**




ເຫດຜົນທີ່ມີການປະສົມທາດນັ້ນກໍເພາະວ່າ
ສານເຄິ່ງຕົວນຳບໍລິສຸດ ບໍ່ສາມາດນຳໄຟຟ້າໄດ້ດີເທົ່າກັບຕົວນຳ ຈຶ່ງໄດ້ມີການປຸງແຕ່ງທາດເຄມີເພື່ອໃຫ້ໄດ້ສານເຄິ່ງຕົວນຳທີ່ມີຄຸນສົມບັດນຳໄຟໄດ້ຂຶ້ນ




## ສານເຄິ່ງຕົວນຳບໍ່ບໍລິສຸດແບ່ງອອກເປັນ **2** ຊະນິດຄື
**ຊະນິດ N**
ເປັນສານເຄິ່ງຕົວນຳທີ່ມີການເຈືອປົນສານໃນກຸ່ມຕົວນຳຂ້າງຄຽງຊະນິດທີ່ມີ valence electron **5** ຕົວເຊັ່ນ:  **As (Arsenic), Sb (Stibium),  P (Phosphorus)** ຈະເຮັດໃຫ້ມີເລັກຕຣອນຕົວທີ 5 ທີ່ເກີດຈາກການເກາະກ່ຽວແບບ covalent bond [^6] ກາຍເປັນອີເລັກຕຣອນອິດສະຫຼະ[^2] ແລະສາມາດນຳກະແສໄດ້ ແລະສະແດງປະຈຸໄຟຟ້າລົບອອກມາ



**ຊະນິດ P**
ເປັນສານເຄິ່ງຕົວນຳທີ່ມີການເຕີມສານເຈືອປົນໃນກຸ່ມສານຕົວນຳຂ້າງຄຽງຊະນິດທີ່ມີ valence electron **3** ຕົວ ເຊັ່ນ: **B (boron) Ga (gallium) In (Indium)** ເຮັດໃຫ້ເກີດມີ bond [^5] ທີ່ບໍ່ສົມບູນຂຶ້ນ ເປັນສາເຫດເຮັດໃຫ້ເກີດ **hole** ອິດສະຫຼະ ແລະສາມາດນຳກະແສໄຟຟ້າໄດ້ ແລະສະແດງປະຈຸໄຟຟ້າບວກອອກມາ

---
## ສະຫຼຸບ
> ວັດສະດຸເຄິ່ງຕົວນຳ ຫຼື Semiconductor ຄືວັດສະດຸທີ່ມີຄຸນສົມບັດນຳໄຟຟ້າຢູ່ລະຫວ່າງສະນວນ ແລະ ຕົວນຳ ເຊິ່ງຖືກນຳໄປໃຊ້ໃນອຸປະກອນເອເລັກໂຕຣນິກ

> ສ້າງມາຈາກສານເຄິ່ງຕົວນຳເຊັ່ນ ຊະລິຄອນ ແລະເຈີມານຽມ

> ວັດສະດຸເຄິ່ງຕົວນຳມີສອງຊະນິດຫຼັກໆຄື ຊະນິດ **N** ແລະ **P**

> ວັດສະດຸເຄິ່ງຕົວນຳມີຫຼາຍຢ່າງ ເຊິ່ງແຕ່ລະອັນກໍມີຄຸນສົມບັດ ແລະໜ້າທີ່ແຕກຕ່າງກັນໄປ

>  ເຮົາມັກຈະເຫັນວັດສະດຸເຄິ່ງຕົວນຳໃນ circuit board  ແລະ ໃນເຄື່ອງໃຊ້ໄຟຟ້າແທບທຸກຢ່າງ




---

[^1]: **ວາເລັນ** ອີເລັກຕຣອນ  ຄືເອເລັກຕຣອນຊັ້ນນອກສຸດຂອງອາຕອມ(ສາມາດສັງເກດໃນຕາຕະລາງທາດທີ່ມີການຈັດກຸ່ມແຕ່ລະທາດຕາມວາເລັນອີເລັກຕຣອນ)

[^2]: **ເອເລັກຕຣອນອິດສະຫຼະ** ຄືອີເລັກຕຣອນທີ່ບໍ່ຖືກຍຶດໄວ້ກັບອາຕອມໃດໜຶ່ງຈຶ່ງສາມາດເຄື່ອນທີ່ໄດ້ຢ່າງອິດສະຫຼະ

[^3]: **ຫຼອດສູນຍາກາດ** ແມ່ນອຸປະກອນເອເລັກໂຕຣນິກທີ່ໃຊ້ເພື່ອຂະຫຍາຍສັນຍານເອເລັກໂຕຣນິກຖືກໃຊ້ໃນໂທລະພາບ ແລະວິທະຍຸໃນຊ່ວງສະຕະວັດທີຊາວ ມີຄວາມສາມາດຄ້າຍຄືໄດໂອດ ແລະທຣານຊິສເຕີ ແຕ່ຫຼັງຈາກການຄົ້ນພົບທຣານຊິສເຕີກໍເຮັດໃຫ້ຫຼອດສູນຍາກາດເລີ່ມໝົດຄວາມນິຍົມ
[^4]: **ທຣານຊິສເຕີ** ເປັນອຸປະກອນຂະຫຍາຍສັນຍານ
[^5]: **bond** ຄືການເກາະກ້ຽວພັນທະທາງເຄມີ ຂອງອາຕອມທີ່ໃຊ້ການແຊຣເອເລັກຕຣອນ
[^6]: **covalent bond** ຄືການເກາະກ່ຽວຂອງອາຕອມເອີ້ນວ່າ bond or sharing ເຊິ່ງມີຫຼາຍລັກສະນະ ແຕ່ສຳລັບສານເຄິ່ງຕົວນໍາໂດຍທົ່ວໄປຈະເປັນແບບໂຄວາເລັນບອນທີ່ມີເອເລັກຕຣອນ້ກາະກ່ຽວກັນພຽງຊັ້ນນອກສຸດ
# Questions
1. ຍ້ອນຫຍັງຈຶ່ງໃຊ້ຊິລິຄອນໃນການເຮັດ ຊິບ

	ຕອບ: ເພາະເປັນທາດໂລຫະທີ່ສາມາດນຳໄຟ້າໄດ້ ແຕ່ບໍ່ຫຼາຍ, ທົນຄວາມຮ້ອນໄດ້ດີ ມີຈຸດເປື່ອຍສູງ

----
# ລິ້ງທີ່ມາບົດຄວາມ

<a href ="https://www.nectec.or.th/schoolnet/library/snet7/phy3_1.html">nectec</a>

<a href = "https://th.wikipedia.org/wiki/%E0%B8%AA%E0%B8%B2%E0%B8%A3%E0%B8%81%E0%B8%B6%E0%B9%88%E0%B8%87%E0%B8%95%E0%B8%B1%E0%B8%A7%E0%B8%99%E0%B8%B3"> wikipedia</a>

---
